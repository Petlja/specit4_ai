Одређивање броја кластера
=========================

Број кластера к=4 у претходном примеру није сасвим случајно изабран, има везе са начином на који смо генерисали скуп података. 
Када радимо са реалним скуповима података са више инстанци и атрибута није баш интуитивно претпоставити колико кластера треба издвојити. 
Зато нам је потребан неки прецизнији начин одређивања најбоље вредности за број к. 

У теорији машинског учења је познато да задатак разбијања скупа података у к кластера на начин који смо описали одговара проналажењу 
најмање вредности функције чија је формула приказана ниже. Иза ове наизглед компликоване суме крије се једноставна идеја: очекивање 
да свака инстанца буде што ближе центроиду свог кластера. Зато се за све инстанце кластера прати колико су удаљене од свог центроида 
(прва сума) а затим се те вредности саберу за све кластере (друга сума).  

.. figure:: ../../_images/brklastera1.png
    :width: 600
    :align: center

**ТОДО: усагласити ознаке**

|

Оптималан број кластера к одређујемо тако што пратимо понашање алгоритма за различите вредности параметра к. Ако бисмо за скуп података из 
претходног примера испробали вредности броја к од 1 до 10 и приказали вредности ове функције грешке графички, добили бисмо график као на 
доњој слици. 

.. figure:: ../../_images/brklastera2.png
    :width: 600
    :align: center

*График функције грешке* (**ТОДО: прилагорити обележја**)

|

Екстремни случајеви кластеровања (и неупотребљиви у пракси) су да све инстанце буду у једном кластеру и да свака инстанца буде у свом кластеру. 
Када су све инстанце у једном кластеру, грешка је највећа, а када број кластера одговара броју инстанци вредност функције грешке је нула. 
Зато приликом претраге оптималног броја к треба да се позиционирамо негде између, где је и број кластера задовољавајући и где је грешка довољно 
мала. На графику је та тачка приказана црвеном бојом и одговара вредности параметра к=4. За веће вредности броја к вредности грешке су сличне, 
док су за мање вредности број к вредности грешке непожељније. Овакве тачке се обично виде у форми ”лакта” на графику овог типа па се цео метод 
одређивања оптималне вредности зове метода лакта (енгл. *elbow method*).

С обзиром на функцију грешке која прати кластеровање алгоритмом к-средина, кластери који се на овај начин проналазе су сферични и осетљиви на 
присуство одударајућих података. 




